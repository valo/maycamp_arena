<div id="rules_page_main">
    <div class="notice_box">
        <p>Здравейте!</p>
        <p>Тук ще намерите информация за MayCamp Arena, както и отговори на някои от най-често задаваните въпроси.</p>
        <p>Може да задавате всякакви въпроси на <em><strong>questions-кльомба-maycamp-точка-com</strong></em>.</p>
    </div>
    <h3>Състезания</h3>
    <p>Състезанията на <em>MayCamp Arena</em> са отворени към хора от всички възрасти и всякакъв опит. Задачите са разделени
    по трудност в три "дивизии" - Златна, Сребърна и Бронзова. Задачите в Златната дивизия са най-трудни и са
    сравними с нивото на Международната Олимпиада по Информатика. Задачите от бронзовата дивизия са подходящи за
    всички, дори за хора, които нямат никакъв предишен опит в областта на алгоритмите и информатиката.</p>
    <p>Всички състезания продължават по няколко дни, в рамките на които всеки състезател може да избере времеви
    интервал, които му е най-удобен. На страницата със състезанията пише на коя дата започва съответното състезание,
    колко продължава (например 5 часа), и на коя дата завършва (обикновено състезанията се провеждат от петък до понеделник).
    Времето започва да тече от натискането на линка "Започни състезанието".</p>
    <p>По време на състезанието състезателят може да изпраща колкото желае решения, като при оценяването се взема предвид само
    последното изпратено решение за всяка задача.</p>
    <p>Решенията на всички участници се оценяват след края на състезанието (например вторник сутрин), след което се публикуват
    класиране, тестове и анализи, и състезанието се премества в т.нар. "Зона за практика".</p>

    <div class="notice_box">
        <p><strong>Важно:</strong> Уважавайте останалите състезатели. Ако открием, че двама състезателя са преписвали
        един от друг, участието им в MayCamp Arena се прекратява <strong>завинаги</strong>.</p>
    </div>

    <h3>Зона за практика</h3>
    Пропуснали сте някое състезание? Няма проблеми! Може да го упражнявате когато решите в зоната за практика. И тъй като
    практиката води до съвършенство, опитайте се да изрешите всички задачи!
    <p>В зоната за практика може да видите за всяко състезание какъв е максималният постижим брой точки (напр. за състезание с
    3 задачи, всяка по 100 точки, максимумът е 300), както и вашият най-добър резултат до момента. </p>
    <p class="nb"><strong>Важно:</strong> Състезанията в зоната за практика се отличават от реалните състезания по две важни неща:</p>
    <ul>
      <li>Няма ограничение откъм време - не сте ограничени от 2, 3 или 5 часа за работа.</li>
      <li>Системата тества решенията ви моментално - няма нужда да чакате до края на състезанието</li>
    </ul>
    <p class="nb"><strong>Важно:</strong> Ако получите "ce" (Compilation Error), може да натиснете линка "Виж сорса". Най-отдолу ще видите каква е грешката.</p>

    <h3>Тестове</h3>
    <p>След като приключи състезанието и излезе списък с резултатите, за всеки състезател има детайлна информация за представянето
    му на всеки тест. Ако за даден тест състезателят има отбелязано: </p>
    <ul>
      <li><strong>0</strong> - не е изпратил решение на задачата
      <li><strong>ce</strong> - решението не се компилира (<em>compilation error</em>)
      <li><strong>wa</strong> - отговорът му е грешен (<em>wrong answer</em>)
      <li><strong>tl</strong> - използва повече от обявеното в условието разрешено време (<em>time limit exceeded</em>)
      <li><strong>ml</strong> - използва повече от обявената в условието памет (<em>memory limit exceeded</em>)
      <li><strong>re</strong> - решението е crash-нало (<em>runtime error - най-често при излизане извън масивите</em>)
      <li><strong>ok</strong> - тестът е бил успешен
    </ul>

    <h3>Конфигурация на системата</h3>
    <p>Решенията се компилират с:</p>
    <pre>g++ program.cpp -o program -O2 -s -static -lm -x c++</pre>
    <p>Версията на компилатора е <strong>g++ (Debian 4.3.2-1.1) 4.3.2</strong>. Тестовата машина е с процесор
    <strong>Intel(R) Pentium(R) 4 CPU 1.80GHz</strong> на операционна система Linux version 2.6.18-6-486 (Debian 2.6.18.dfsg.1-18etch1).</p>

    <div class="notice_box">
        <p><strong>Важно:</strong> Различните компилатори имат различни особености и е напълно възможно решението ви
        да се компилира или да работи без проблеми под Visual Studio, но да не работи или дори да не се компилира на арената.
        За да компилирате под Windows с g++, може да си свалите <a href="http://www.cygwin.com/" target="_blank">Cygwin</a>.</p>
    </div>

    <h3>За писането на решения</h3>
    <p>В задачи с големи вход и изход използвайте printf и scanf за вход и изход, понеже потоците са доста по-бавни (което може
    да доведе до това иначе вярно решение да получи статус "tl").</p>

    <p>За да четете long long и за да пишете long long използвайте %lld:</p>
    <pre>
    <code class="cpp">
#include &lt;cstdio&gt;
using namespace std;

int main ()
{
  long long int very_large_number;
  scanf("%lld", &very_large_number);
  printf("%lld\n", 2 * very_large_number);
  return 0;
}
  </code>
  </pre>
  <em><strong>Успех от целия екип на MayCamp Arena!</strong></em>
</div>
